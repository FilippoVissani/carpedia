\chapter{Panoramica del Dominio}
In questa sezione verrà riportata una panoramica del dominio di Carpedia. In seguito, verrà descritta nel dettaglio la modellazione strutturale dell'ontologia, che esprime gli elementi di dominio attraverso i concetti
appartenenti al web semantico, come \textit{Classi}, \textit{Object Properties} e \textit{Data Properties}.

\section{Il dominio di Carpedia}
Il macro dominio in cui si colloca l'ontologia Carpedia è quello dell'\textit{automobile}. In particolare, con automobile si intende un veicolo a motore, con quattro ruote, progettato per il trasporto di persone
e destinato ad uso privato del cittadino. Saranno pertanto esclusi dall'analisi i concetti relativi a mezzi di trasporto pubblico, commerciali o di lavoro.\\

In questo enorme contesto, l'ontologia si focalizza sui concetti prettamente relativi alle \textit{componenti} di un'automobile, siano esse sensoristiche o meccaniche, e dei \textit{sistemi} che
esse compongono.\\

Un'automobile (\textit{Car}) è dunque vista come un insieme di sistemi (\textit{System}), i quali sono composti da vari tipi di componente (\textit{Component}).
Inoltre, macchine e componenti sono costruiti da un produttore (\textit{Manufacturer}). Infine, di una macchina si vuole anche modellare il tipo di carburante (\textit{Fuel}) e la sua classe di emissioni (\textit{EuroEmissionClass}).\\